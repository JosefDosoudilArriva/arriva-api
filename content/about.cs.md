---
title: O nás
identifier: O nás
type: about
---

## Profil
**Arriva** je jednou z největších dopravních společností v Evropě, která v 10 evropských zemích zaměstnává přes 34 000 lidí a ročně přepraví více než 1,5 miliardy cestujících. Od roku 2010 je součástí koncernu Deutsche Bahn.

V České republice provozuje skupina Arriva 2 000 autobusů, 83 vlaků a zaměstnává více než 3 500 zaměstnanců. Celkový roční obrat skupiny převyšuje 7,2 miliardy korun. Hlavní činností společnosti je linková autobusová doprava, vypravující přes 15 000 spojů denně a ročně přepraví více než 115 milionů cestujících. Na trhu pravidelné osobní autobusové dopravy v České republice tak skupina zaujímá vedoucí postavení.
V roce 2013 vstoupila i na trh železniční osobní dopravy. Od prosince 2019 provozuje dceřiná společnost Arriva vlaky rychlíkové linky s označením R21, R22, R24 a R26, i osobní vlaky ve Zlínském a Libereckém kraji. Od poloviny prosince 2020 vypravuje i vlaky na lince R14 z Pardubic přes Liberec do Ústí nad Labem.

Centrálou skupiny je společnost ARRIVA TRANSPORT ČESKÁ REPUBLIKA a.s., která sdružuje dalších 7 dceřiných společností. 

### Historie skupiny Arriva v Česku
Arriva vstoupila na český trh autobusové dopravy v roce 2006 akvizicí společnosti ARRIVA STŘEDNÍ ČECHY s.r.o. (dříve TRANSCENTRUM bus s.r.o.) a v roce 2013 pak i na trh železniční dopravy prostřednictvím společnosti ARRIVA VLAKY s.r.o. V roce 2007 Arriva koupila společnosti BOSÁK BUS, spol. s r.o. a OSNADO spol. s r.o. a v roce 2013 pak společnosti skupiny Abellio - PROBO BUS a.s., Arriva Services a.s. (dříve Abellio CZ a.s.) a PT REAL, spol. s r.o. Ve stejném roce Arriva převzala společnosti skupiny Veolia v České republice, a to společnosti ARRIVA PRAHA s.r.o., ARRIVA TEPLICE s.r.o., ARRIVA MORAVA a.s. a ARRIVA VÝCHODNÍ ČECHY a.s. a ARRIVA CR s.r.o. V červenci 2014 došlo k nabytí společnosti RDS bus s.r.o.

Za účelem zefektivnění provozu a využití synergií mezi společnostmi ve skupině došlo k 1. 1. 2015 k několika fúzím: zanikla společnost BOSÁK BUS, spol. s r.o. a nástupnickou společností se stala ARRIVA STŘEDNÍ ČECHY s.r.o., dále zanikla RDS bus s.r.o. a nástupnickou společností se stala PROBO BUS a.s. a zanikla i PT REAL, spol. s r.o. a nástupnickou společností se stala Arriva Services a.s. Následně se v říjnu roku 2016 ke skupině Arriva připojila společnost ČSAD MHD Kladno a.s. a servisní společnost KD SERVIS a.s.

Další fúze proběhly k 1. 6. 2017: společnosti ARRIVA PRAHA s.r.o. a ARRIVA TEPLICE s.r.o. byly sloučeny do nové společnosti ARRIVA CITY s.r.o., OSNADO spol. s r.o. po připojení k ARRIVA VÝCHODNÍ ĆECHY a.s. zaniklo, stejně jako PROBO BUS a.s. po připojení ke společnosti ARRIVA STŘEDNÍ ČECHY s.r.o. Došlo i k přesunu některých regionálních spojů z ARRIVA PRAHA s.r.o. do ARRIVA STŘEDNÍ ČECHY s.r.o.

K 12. 12. 2021 dochází ke změně názvu společnosti z ARRIVA VÝCHODNÍ ČECHY a.s. na ARRIVA autobusy a.s., následně se od 1.1.2022 dceřiná společnost ARRIVA MORAVA a.s. slučuje se společností ARRIVA autobusy a.s.
.

## Kontakt

**ARRIVA TRANSPORT ČESKÁ REPUBLIKA a.s.**  
Adresa: Křižíkova 148/34, 186 00 Praha 8  
Telefon: +420 725 100 725  
E-mail: [info@arriva.cz](mailto:info@arriva.cz)  
IČ: 27368815  
DIČ: CZ699001947
